 # 4nipagvar
Έργο για το διαγωνισμό
Κατάθεση  αρχικής ιδέας - Τίτλος έργου:  Κύκλος είναι και γυρίζει και η οικονο  μας κερδίζει.
Στόχοι:
Να αντιληφθούν οι μαθητές την έννοια της κυκλικής οικονομίας
Να χρησιμοποιήσουν το ρομπότ Thymio προκειμένου να ολοκληρώσουν την δραστηριότητα της εκπαιδευτικής ρομποτικής
Να συνεργαστούν αρμονικά
Να καλλιεργήσουν γνωστικές και κοινωνικές δεξιότητες

Περιγραφή δραστηριοτήτων:
1η φάση – Παρουσίαση της θεματικής
Παρουσιάζεται στα παιδιά, στη γωνιά συζήτησης,  ένα βίντεο με θέμα την κυκλική οικονομία https://youtu.be/zW7omoOmRLU  . Ακολουθεί σχετική συζήτηση και ανίχνευση των πρότερων γνώσεων των παιδιών. Τα παιδιά επίσης έχουν την δυνατότητα να συνομιλήσουν με τον Αντιδήμαρχο  Οικονομικών της Πόλης μας ώστε να εκφράσουν τις απορίες και τις σκέψεις τους. 
Αποφασίζεται η διαπραγμάτευση του θέματος: Οι μαθητές χωρίζονται σε τρεις ομάδες και ξεκινάει η αποστολή τους αφού προηγουμένως συναποφασίσουν όλοι μαζί για το συμβόλαιο σχετικά με τους κανόνες του τρόπου εργασίας και τον ρόλο τους στην ομάδα. 

2η φάση – Επεξεργασία του θέματος - Εργασία σε ομάδες
1η Ομάδα 
Τα παιδιά αυτής της ομάδας παίζουν ένα διαδραστικό παιχνίδι για το αποτύπωμα του περιβαλλοντικού αποτυπώματος https://www.wwf-finprint.org/gr . Επίσης αναλαμβάνουν  να φέρουν από το σπίτι τους είδη ρουχισμού που δεν χρειάζονται, ώστε να αποφασίσουν ως ομάδα πως θα τα  αξιοποιήσουν εκ νέου με έναν διαφορετικό τρόπο .

2η Ομάδα 
Τα παιδιά στη δεύτερη ομάδα υλοποιούν δραστηριότητα εκπαιδευτικής ρομποτικής. Χρησιμοποιώντας το εκπαιδευτικό ρομπότ “Thymio” και κάποιες από τις λειτουργίες του (μωβ – πράσινη λειτουργία) το οδηγούν σε διαδρομές με παραδείγματα που αποτυπώνουν την έννοια της κυκλικής οικονομίας. Επίσης αναλαμβάνουν να φέρουν από το σπίτι τους πλαστικές συσκευασίες ώστε να τις επαναχρησιμοποιήσουν με διαφορετική προοπτική. 

3η Ομάδα
Τα παιδιά της τρίτης ομάδας παίζουν ένα διαδραστικό ψηφιακό παιχνίδι που υπάρχει στο αποθετήριο μαθησιακών Φωτόδεντρο http://photodentro.edu.gr/v/item/ds/8521/11091 . Επίσης αναλαμβάνουν να φέρουν από το σπίτι τους βιβλία ή χάρτινες συσκευασίες που δεν χρειάζονται,  και έτσι δημιουργούν μία νέα κατασκευή που θα έχει καινούργια χρησιμότητα. 

3η φάση – Παραγωγή εκπαιδευτικού υλικού
Τα παιδιά στη γωνιά συζήτησης, παρουσιάζουν τα συμπεράσματα από τις δραστηριότητες και τις κατασκευές που δημιούργησαν. Στο τέλος, φτιάχνουν,στο διαδραστικό πίνακα, συνεργατικά ένα ψηφιακό παραμύθι με θέμα την κυκλική οικονομία με την εφαρμογή https://www.storyjumper.com/ και το κοινοποιούν στο ιστολόγιο του σχολείου.

Υλικοτεχνική υποδομή
Διαδραστικός πίνακας - Βιντεοπροβολέας
Η/Υ, tablet
Κιτ εκπαιδευτικής ρομποτικής – Thymio
Υλικά κατασκευής της μακέτας 
Ρούχα, πλαστικές συσκευασίες, χάρτινα αντικείμενα

Συνεργασία με φορείς
Αντιδήμαρχος Οικονομικών Δήμου Αγίας Βαρβάρας

